Vertaillaan retrospektiivitekniikoita Start, Stop, Continue, More of, Less of ja Glad, Sad, Mad
-----------------------------------------------------------------------------------------------


Kumpikin retrospektiivitekniikka luokittelee osallistujien havainnot muutamiin eri kategorioihin.
Karkeasti kategoriat jakautuvat siten, että on hyviä ja jalostuskelpoisia asioita, ja sitten
on asioita, joiden merkitystä kannattanee vielä tarkastella ja miettiä, onko niitä edes järkevää toteuttaa.

Itse retrospektiiviprosessi etenee siten, että kategoriat ovat esillä valkotaululla jossain muodossa. Glad, Sad, Mad
-tekniikassa osallistujat kirjoittavat muistilapuille havaintoja kuluneesta sprintistä, hyviä ja huonoja. Tämän jälkeen 
he kuvailevat lyhyesti lappunsa sisällön ja asettavat sen taululle johonkin kolmesta kategoriasta. Sen jälkeen lapuilla olevat asiat ryhmitellään siten, että suunnilleen samaa asiaa koskevat havainnot ovat yhdessä. Lopuksi äänestetään asioista, joita halutaan käsiteltävän enemmän.

Start, Stop,... -tekniikka on hyvin samankaltainen, mutta ikään kuin pelkistetty versio Glad, Sad, Mad:ista. Taululle 
piirretään ympyrä, joka jaetaan viiteen sektoriin: start, stop, continue, more of, less of. Tilaisuuden vetäjä kysyy
osallistujilta kysymyksiä sektoreiden nimien perusteella: mitä tulisi alkaa tekemään, mitä lopettaa, mitä enemmän jne. 
Osallistujat kommentoivat ja nostavat esille asioita, joista haluaisivat keskustella, ja liittävät ne johonkin viidestä
kategoriasta. 

Start, Stop,... on huomattavasti kompaktimpi ja lyhyempi, mutta ei ehkä niin kattava retrospektiivitekniikka, joka soveltuu hyvin pienemmille ryhmäkoille. Glad, Sad, Mad on pitkäkestoisempi (noin tunti), mutta hieman kattavampi ja monipuolisempi tekniikka, joka sopii suuremmille ryhmille.


Lähteet:
-----------------------------------------------------------------
https://retrospectivewiki.org/index.php?title=Retrospective_Plans